

Ek man jötna
ár of borna
þá er forðum mik
Fædda höfðu;
Níu man ek heima
Níu íviðjur
Mjötvið mæran
Fyr mold neðan

Ár var alda
þar er ekki var
Var-a sandr né sær
Né svalar unnir;
Jörð fannsk æva
Né upphiminn
Gap var ginnunga
En gras hvergi

Áðr Burs synir
Bjöðum of yppðu
þeir er Miðgarð
Mæran skópu;
Sól skein sunnan
á salar steina
þá var grund gróin
Grænum lauki

Sól varp sunnan
Sinni mána
Hendi inni hægri
Um himinjöður;
Sól þat né vissi
Hvar hon sali átti
Máni þat né vissi
Hvat hann megins átti
Stjörnur þat né vissu
Hvar þær staði áttu

Þá gengu regin öll
á rökstóla
Ginnheilög goð
Ok um þat gættusk;
Nótt ok niðjum
Nöfn of gáfu
Morgin hétu
Ok miðjan dag
Undorn ok aftan
árum at telja

Hittusk æsir
á Iðavelli
þeir er hörg ok hof
Hátimbruðu;
Afla lögðu
Auð smíðuðu
Tangir skópu
Ok tól gørðu

Ár var alda
þar er ekki var
Var-a sandr né sær
Né svalar unnir;
Jörð fannsk æva
Né upphiminn
Gap var ginnunga
En gras hvergi

Áðr Burs synir
Bjöðum of yppðu
þeir er Miðgarð
Mæran skópu;
Sól skein sunnan
á salar steina
þá var grund gróin
Grænum lauki

Sól varp sunnan
Sinni mána
Hendi inni hægri
Um himinjöður;
Sól þat né vissi
Hvar hon sali átti
Máni þat né vissi
Hvat hann megins átti
Stjörnur þat né vissu
Hvar þær staði áttu

